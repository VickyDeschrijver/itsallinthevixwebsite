---
layout: post
title:  "Webapplicaties maken is toch net iets anders"
date:   2023-01-12 18:05:55 +0300
image:  webapplicatie-design.png
tags:   UI Design
role:   Front-end Designer
team:   Narato
---

Al te vaak komen projecten bij mij terecht wanneer er al veel development gebeurde. Met de beste bedoelingen werden er massa's divs geplaatst om alles toch maar wat op z'n plek te zetten. Dan ga ik aan de slag. Meestal willen ze die jarenlange gebruikte excell zoveel mogelijk na maken. Maar wat is daar toch leuk aan? Als we dan toch een coole applicatie bouwen, kunnen we toch meteen ook zorgen dat die heel gemakkelijk is in gebruik. 
<br>
<br>

#### Alle regels overboord

Nee, natuurlijk gaan we niet alles negeren wat je ziet terug komen in design systems maar het is toch een beetje anders om te designen voor een applicatie ipv een website. Zoals in toneel de pauze's vaak het krachtigste zijn, heb je op een website vaak veel aan de witruimte en vrijheid.  

Bij een webapplicatie hebben we hier echter weinig boodschap aan. Dan willen we net zoveel mogelijk zien zonder eindeloos te scrollen. In een paar klikken moet dat formulier aangevuld worden, die data opgevraagd en liefst zien we alles ook in een zo helder mogelijk overzicht. Fonts mogen kleiner, hero headers zijn overbodig en het 'artistieke' zou enkel afleiden. 
<br>
<br>

#### Niks meer dan?

Dat wilt natuurlijk niet zeggen dat we ineens de meest saaie pagina's gaan ontwerpen. Je wilt iets maken waar alles zo logisch is, dat je amper uitleg nodig hebt; hoe complex de inhoud ook mag zijn. Gebruikers zijn ook vaak mensen die elke dag in de applicatie werken dus gaan we disco effecten vermijden maar een mooie gebruikerservaring met hier en daar een leuk accentje is toch vele fijner dan een saaie tabel die voelt alsof de jaren '90 helemaal terug zijn. Waar zou je zelf het liefste in werken?!
<br>
<br>

#### Enkeletips om te onthouden

* Gebruik herbruikbare componenten die ervoor zorgen dat alles in de applicatie consistent is.
* Herkenbaar! Je hoeft het warm water niet opnieuw uit te vinden. Veel zaken zijn al door anderen uit gedacht of enorm ingeburgerd in hoe wij die gebruiken. Waarom zouden we iets aanpassen als het in onze natuur zit om het op een bepaalde manier te gebruiken.
* Wat wil de gebruiker op dit moment doen, weten of zien? Probeer alles zo veel mogelijk binnen bereik te hebben (niet teveel scrollen en klikken, geen verloren ruimte) 
* Prop ook niet alles teveel op elkaar, dan zie je door het bos de bomen niet. Maak het niet complexer dan nodig.
* Pas de design styling aan voor een webapplicatie. Geen te grote overbodige fonts voor titels, labels zijn na verloop van tijd wel gekend door de gebruiker.
* Probeer door middel van kleine accentjes een leuke gebruikerservaring te maken voor de gebruiker. Dan is die ook veel gemotiveerder om aan de slag te gaan.


Dit is een artikel in groei.. Ik wil hier nog vanalles extra aan uitbreiden maar mijn chaotische brein wilde al een basis neerpennen. 
To be continued dus...





